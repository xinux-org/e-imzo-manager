# Mail to E-Imzo

Assalomu alaykum hurmatli E-IMZO dasturchilari. Men Sohibjon, hamda, O’zbekistonda Linux ga qaratilgan keng hamjamiyatlardan birini yurutuvchisiman. Ishonchim komil, o’zbek tilini tushunasizlar va ushbu xatning ruscha tarjimasini yozib o’tirishim shart emas.

Ushbu xatni yozishimdan asosiy maqsad Linux foydalanuvchilari o’rtasida sizlarning E-IMZO dasturingizga o’sib borayotgan talabdir. Agar sizlarning web sahifalaringiz ga yuzlanadigan bo’lsak, MacOS va Linux foydalanuvchi uchun .jar (Java Dasturlash tili ishga tushuruvchi arxivi) taklif qilasizlar. Ammo, shu ikki platforma uchun biron hamjamiyat a’zolari, uchinchi shaxs tomonidan qilingan yechimlardan boshqa hech narsa yo’qdir (masalan, debian va ubuntu paketlar). Holbuki, sizning dasturlaringiz xususiyatlari tushunmasdan turib to’liq biron paket ishlab chiqish juda ko’p savollar keltikrib chiqaradi.

Xo’sh, unda nima taklif bera olamiz?

Keling, birga kelishilgan holda sizning E-IMZO dasturingiz shu berilgan ikki yechim orqali ko’proq platformalarga iloji boricha nativroq yechim berishga harakat qilamiz:

1. Dasturingiz ochiqlanadi. Ya’ni, dasturingizni ishlab chiqish va taqdim etiladigan holatga keltiruvchi kodlar GitHub yoki shunga o’xshash Git provayderlarda dasturchi yoki tajribali ko’lamdagi foydalanuvchilar uchun ochiqlanadi. Bu orqali sizlar dasturchilarning hamma keltirib chiqaradigan savol va iltimoslarini qonqitirishingiz mumkin. Hamda, bu oxirgi paytlarda foydalanuvchilar orasida keltirib chiqarayotgan "info-stealing" yoki alternativ "spyware" lik bilan bog’liq bo’lgan shak-shubhalar so’ndirishga yordam beradi. Sizning keltirilgan ommaviy offertangizda (11.1-11.3 bandlari) qurilmada ishlab turgan e-imzo dasturi qanday turdagi yoki qayerlardan ma’lumotlar yig’ishi yoki, qo’polroq qilib aytadigan bo’lsak, "titkilanishi" keltirib o’tilmagan va bu yanada ko’p muzokalar keltirib chiqarmoqda.
2. Ro’yxat tashkil etiladi va ro’yxatgan olingan ma’lum dasturchilar ushbu dastur kodlarini ko’rishga imkoniyat beriladi. Bu dasturchilar avvalambor, albatta, Linux va MacOS operatsion tizimlarida tajribali va malakali insonlar hisoblanib, ushbu platformalarga har xil turdagi paketlar ishlab chiqishga yordam berishadi va shu orqali qo’llab quvvatlash qamrovini kattarishida o’z hissalarini qo’shishadi. Paketlash protsessi albatta avtomatik ravishda CI orqali amalga oshiriladi va natijalar keng ko’lamda Linux va MacOS foydalanuvchilari bilan ulashiladi.

Hamda, biz sizlarga optsional 3 chi yechim ham taklif qilamiz, lekin ishonamizki bu sizlar uchun yoqimli bo’lmaydi.

3. E-IMZO dasturi revers injineriya qilinadi va Java arxiv tarkibi o’rganilib chiqiladi. Natijalar va izlanishlar albatta foydalanuvchilar bilan Xinux hamjamiyatining GitHub sahifasida ochiqlanadi. Ushbu natijadaga asoslangan holda keyinchalik paket va platformalar uchun qo’llab quvvatlanishlar ishlab chiqiladi.

Shuni ta’kidlab o’tish joizki, ushbu xat butun hamjamiyat nomidan yozilgani sababi bilan, xat tarkibi GitHub ning xinux-org/e-imzo sahifasida hamjamiyat a’zolari bilan ushbu holat yozasidan habar va dalolat berish maqsadida ulashiladi. Shu bilan birgalikda, qabul qilinadigan xat va natijalar ham ushbu repozitoriyada ochiqlanadi va hamjamiyat bilan baham ko’riladi.

Bizning asosiy maqsad, bu O’zbek IT segmentida dastur va qamrovlar kengaytirish, hamda foydalanuvchilar uchun qulaylik va abstraksiyalar yaratishdir. Umid qilamizki, birgalikda sizning dasturingiz foydalanuvchilar uchun ishlatishga yanada qulay va imkon qadar oson qilishga erishamiz.

Hurmat ila, Xinux va O'zbek Floss hamjamiyati.
(@from developers@floss.uz to info@yt.uz)
